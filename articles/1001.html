<!doctype html>
<html>

<head>
    <meta http-equiv="Content-Type" content="text/html; charset=UTF-8">
    <title>赤壁赋</title>
    <meta name="keywords" content="">
    <meta name="description" content="">
    <link rel="shortcut icon" href="../images/icon.png" type="image/x-icon">
    <link rel="stylesheet" href="../css/global.css">
    <link rel="stylesheet" href="../css/articles.css">
</head>

<body>
    <header>
        <div class="top">
            <div class="content">
                <div class="logo">
                    <a href="../index.html"><img src="../images/logo.png" alt=""></a>
                </div>
                <div class="menu">
                    <ul>
                        <li><a href="../about.html">关于</a></li>
                        <li><a href="../academia.html">学术</a></li>
                        <li><a href="../article.html">文章</a></li>
                        <li><a href="../note.html">随笔</a></li>
                        <li><a href="../photo.html">摄影</a></li>
                        <li><a href="../contact.html">联系</a></li>
                    </ul>
                </div>
            </div>
        </div>
    </header>
    <!-- 内容区 -->
    <div>
        <div class="top-msg">
            <div class="msg-text">
                <div class="msg-title">赤壁赋</div>
                <div class="message">2021-03-11</div>
            </div>
        </div>
        <div class="contents">
            <!-- <div class="title">关于我</div> -->
            <div class="text">
                <p>壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。
                </p>
                <p>于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇。
                </p>
                <p>苏子愀然，正襟危坐而问客曰：“何为其然也？”客曰：“月明星稀，乌鹊南飞，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”
                </p>
                <p>苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎!且夫天地之间，物各有主,苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏也，而吾与子之所共适。”
                </p>
                <p>客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。</p>
            </div>
        </div>
    </div>

    <!-- 底部 -->
    <footer>
        <div class="bottom">
            <div class="copyright">
                <div class="texts">
                    Designed and developed by Xianyuan Bao. <br>
                    Copyright © 2021 baoxianyuan.cn. All Rights Reserved.
                </div>
            </div>
            <div class="link">
                <ul>
                    <li><a href="#" target=""><img src="../images/weixin.png" alt=""></a></li>
                    <li><a href="https://weibo.com/u/5760659251" target="_block"><img src="../images/weibo.png"
                                alt=""></a></li>
                    <li><a href="https://www.zhihu.com/people/yuan-fang-61-49-11" target="_block"><img
                                src="../images/zhihu.png" alt=""></a></li>
                    <li><a href="#" target=""><img src="../images/github.png" alt=""></a></li>
                    <li><a href="mailto:baoxianyuan@126.com"><img src="../images/mail.png" alt=""></a></li>
                </ul>
            </div>
        </div>
    </footer>
</body>